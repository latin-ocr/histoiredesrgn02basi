LIBER QUINTUS. 401

tanquam tutoris seu curatoris minorum, omnia per
totam Sabaudiam administrabantur. Et sic ex ea parte
erat duci Burgundiae exclusum effugium3 similiter et
ex tota Germania et Suitensibus terris. Ex parte vero
Franciae et terrarum regis, quae majore ex parte Bur-
gundiani conterminant, etiam pervium sibi iter esse
non poterat. Ex latere autem Lotharingiae, quam,
ν propter habendum transitum ex inferioribus terris in
Burgundiam‚ ipse Burgundionum dux habere magno-
pere affectabat, clausa sibi erat via, eo quod et pa·
tria , ut diximus , ab eo defecerat, ct illic dux ipse
Lotharingiae copias armatorum magnas habebat.

Et sic inter hujuscemodi angustias coarctatus dux
Burgundiae, quo se dix‘erteret , vel quonam modo ex
Flandria et Picardia atque aliis terris suis inferiori-
bus vel pecunias, vel homines ad supplementum sui
exercitus habere posset, non inveniebat. Quae res ad
cumulum magnum miseriarum sibi proveniebant.

Mittebat interdum nuntios et epistolas ad suos,
quos in Flandria et adjacentibus provinciis, procura-
tores habebat et ministros. Sed eorum magna pars
ab hostibus vel in via necabantur, vel abduceban—
tur captivi. Quod si eorum aliqui, quemadmodum
possibile erat, inter tot audentes se periculis com-
mittere, furtim per abrupta itinerum seu quovis in—
genio manus hostiles evadere, et, ad quos desti-
nabantur, pervenire potuissent, esto quod, quibus
dirigebantur mandata de insinuando eadem subditis
suis, quatenus in eis erat, se debit0¹ absolverent,
nulli tamen provincialium, etiam eorum qui propter

1. Delicto dans le ms.
11 26

