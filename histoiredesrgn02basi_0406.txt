326 HISTORIARUM LUDOVICI XI

copulatae atque firmatae, profecto licet in multis saepe,
tum maxime verificatum patuit : quod sacer cecinit
psalmus : <c Nolite confidere in principibus neque in
filiis hominum, in quibus non est salus. ³> Subito
nempe, cum tanta inter se charitate, benevolentia
atque amicitia conciliati {estimarentt1r3 cum una to-
tiens in conviviis splendidissimis, omni accuratione
atque regio luxu adparatiS, comiter et amice epulati
fuissent; cum omnia, ut dictum est, quae ad tanti
magnificentiam exigebantur honoris, quccsita et com-
parata essent, ita ut die tertio celebritas illius regalis
fastigii, et provectio novi regis novique erectio regni
vel veteris, jam e vetustate obsoleti, instauratio at-
que innovatio ab omnibus cum magna attentione ex-
spectarentur : nescio qua, seu simultate, seu, ut
verius arbitror, diffidentia vel sinistra suspicione sub-
ortiS, imperator insperate, et ipso Burgundionum
duce prorsus nescio, summo mane navem conscen-
dens, descensum ad Rhenum per flumen Mosellae arri-
puit¹. Et ita ipsius ducis Burgundionum omniumque,
qui eum in regem sublimandum crediderant, spes fru-
strata et vacuata atque in momento exsufflata cst.

Eramus tunc in civitate Treverensi, nullius tunc
principum comitatum secuti, nec cuiquam eorum
inservientes aut servire affectantes, sed nec tunc, nec
postmodum, licet satis sollicite de causa illius subitae
discessionis perquisicrimuS, ad verum et certum eam
noscere potuimus.

Cum vero de dicto imperatoris discessu, statim post
diei exortum, a nonnullis idem dux certior factus

1, Le 24 novembre 1473.

