138 HISTORIARUM LUDOVICI XI

regis quam principum assensu, fuisse delectos , quibus
pro bono publico et, instauranda in meliorem for-
mam re publica (quae non modo dilapsa vel deformis,
sed, ut jam supra dixisse meminimus, procul dubio,
penitus exstincta nullaque jam erat, sola pro omni
ratione voluntate imperante) potestas dabatur in
unum convenicndi, et concipiendi ac decernendi quae,
pro eadem restituenda et, ex velut mortua, rediviva
efficienda, utilia atque salubria esse viderentur. Sed
quis inde effectus vel profectus, post principum dis-
cessionem, sperari poterat, cum profecto liberius
post, quam ante, elatius atque ambitiosius et tumi-
dius unius solius regnaret arbitrium? A quo etiam
quibusque, quantumvis boni zeli forent (qui¹ princi-
pibus ad hanc sanctam intentionem et finem lauda-
bilem se subservire existimaverant, nihil aliud quae-
rentes aut sperantes) pro maximo probro et convicio
objiciebatur et exprobrabatur, quod ipsi de bono
publico exstitissent. Nihil itaque ab illo terduodeno-
virali judicio penitus constitutum est, nec unus, post
principum disgregationem, nisi cum sui eminentis-
simo periculo capitis, de conveniendo in unum pro
hujuscemodi causa vel etiam de ea re mentionem fa-
cere ullatenus ausum assumere potuisset ². Et certe

a Coinmincs (10 Lcnglet Dufrcsnoy (t. II, p. 5119). L'cveque de
Lisieux y ligure au troisicme rung apres les eveques du Mans et
dc Paris

1. Quibus (111115 10 1115.

2. Erreur. La conunission pour le bien public s'assembla ἐι
Ρ111·15, avec une grande solennitc ‚ lc 16 juillet 1466. ΙΙ est vrai
qu’cllc avait 010 1011111ῐο ῖ1 vingt ct un membres. L'auteur, alors
rcsngic 011 Belgique, sut 000055111101110111 l'un dc ceux sur qui porta
la reduction.

