LIBER SECUNDUS. 131

Unde existimantes se opportunam occasionem nactos
suas veteres acceptas injurias ulciscendi (eo quod
crederent comitem de Clmrolois, cum omnibus copiis
quas eduxerat, nunquam ad terras suas fore reditu-
rum , magnaque et mira se facturum rex eisdem pro-
mitteret), erumpentes cum magno surore atque saevitia,
terras Brabantiae et de Limborch¹ atque agros Namur-
censium igne et ferro populare aggressi sunt, plures
villas seu villagia, et supra ducentarum numerum,
plurimaque utilia agrorum aedificia cremantes, in
favillas et cineres easdem redegerunt z stulti quidem
et temerarii valde.

Ipsi enim, qui olim Eburones appellati sunt ², ripas
fluminis Mosae, et vicinos ultroque citroque agros in-
colebant, urbemque habebant valde insignem , Leo-
dium nomine , ecclesiarum solemnium, monasterio-
rum, opum et populorum magna copia ac numerosi-
tate refertam, cum pluribus oppidis munitis atque
villis ac vicis. Tanta vero temporali pace, libertate
atque tranquillitate gaudebant, quod nulli populi,
non modo in tota Gallia, sed nec in tota Europa , in
tranquillitate et libertatis jucunditate similes scieban-
tur. Nam cum nullo temporalis imperii fastigio pre—
merentur, sed solum suum pontificem pro domino et
patriae parente haberent, nulla tributa aut vectigalia ,
quae solent exigere et imponere aliae etiam liberae
civitates, agnoscebant3 sed plenaria libertate et tran-
quillitate potiebantur. Cujus siquidem felicitatis tem-
poralis ( si id eorum petulantia atque superbia ani-

1. Le Limbourg.
2. Du temps de Cesar.

