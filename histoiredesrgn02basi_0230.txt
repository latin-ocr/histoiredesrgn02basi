150 HISTORIARUM LUDOVICI XI

CAPITULUM XII.

Quomodo tentatum fuit ducum Normanniae et Britanniae reconci-
liationem facere.

Rex autem (qui non ad aliud inhiabat, et cujus
omnis animus ad tales ferendas vel fovendas dissen-
siones intendebat, ut ad fines a se cupitos aliquando
pervenire posset), tali ad se rumore perlato, vehe-
menter est gavisus, ipsius Britanniae ducis erga se

reconciliationem laetanter suscipiens , et libenter ad-
mittens atque annuens3 ipsiusque satellitibus custo-

dias civitatum et oppidorum majoris partis Norman—
niae, quas nomine domini Caroli, Normanniae ducis,
receperant, plurimosque honores in provincia eis
concedens et tradens, ad sua stipendia trecentis lan-
ceis ex militia ducis Britanniae, pro przesidio‚ in di-
versis locis Normanniae collocatis et distributis.

[n crastino autem ingressus ducis in Rothoinagurn ‚
convenerunt ipse dominus Carolus et Britanniae dux ‚
in villa quae vocatur Portus Sancti-Audoeni¹‚ supra
ripam Sequanae, prope Pontem-Archae‚ instantibus et
prosequentibus plurimis proceribus Normanniae et il-
lustri comite Dunensi, qui satis luculenter intuebatur
ruinam ducis Normanniae , cui ducatus firmus nullate-
nus esse poterat, nisi, reconciliatione facta cum duce
Britanniae, ejus ope et auxilio nixus, se contra regis
potentiam tutari et defendere posset. Erat nempe
velut arbor noviter terrae mandata, quae, nondum ra-
dicibus defixis solo haerebat, sed convelli facile poterat

1 . Port-Saint-Ouen.

