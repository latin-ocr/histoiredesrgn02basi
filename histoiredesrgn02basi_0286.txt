206 HISTORIARUM LUDOVICI XI

ratas, cives aliqui servati duci Burgundionum osten-
derunt, de multis et magnis pollicitationibus eisdem
sactis per regem, quibus se ad eorum tuitionem atque
defensionem arctissime adstringebat3 quas tamen,
modo quem praemisimus, opere adimplevit. Pro qua
re non modo , quae diximus , probra ab ipsis civibus,
sed ea ab infinitis ferme regni sui accolis maledicta
reportavit.

Postquam autem Francorum rex ita abscesserat,
Burgundionum dux, cautius praecavere curans quam in
Dinanto factum exstitisset, ne ecclesiae et monasteria
caeteraque loca sacra et Deo dicata communi urbis
innecterentur atque obvolverentur incendio, pluri-
mas aedes civium circumcirca ecclesias et sacra loca
dirui atque demoliri fecit, relictis canonicorum do-
mibus, sacerdotum ac religiosorum , cum aedibus sa-
cris, quw, si simul omnes intra moenia aliqua coactae
essent, non parvam efficerent civitatem. Caetera autem
urbis aedificia igni populanda reliquit. pertulitque
hujuscemodi cladem ipsa civitas ob insignem civium
suorum perfidiam, qui, nec promissis, nec litteris vel
sigil'lis , seu sacramentis , neque etiam obsidibus ab
eis receptis, dirutisque moenibus et armis suis abla-
tis, sub fide, in pace et tranquillitate, servari et reti-
neri potuerant quin , semper suria et rabie invecti,
omnibns finitimis exitium minarentur z justo Dei
judicio [damnati] ad perferendam reciprocam confla-
grationis et incendiorum vicem, quas conterminis et
vicinis suis perante injustissime intulerant, cum jam
eorum curandae coliibendaeque insaniae nullum aliud
medicamenti genus superesse videretur.

ln quo profecto illustrium principum Burgundio-

