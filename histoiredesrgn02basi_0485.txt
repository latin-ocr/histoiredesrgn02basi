LIBER QUINTUS. 405

apparuit. Nam, uti diximus, cum in Burgundia re-
ceptus, et hostibus undique circumvallatus in maxi-
masque angustias detrusus, subditorum auxilia tunc
sibi praestari mandaret, nunc etiam rogaret, obaudieâ€”
bat nemo3 succurrere nullus festinabat.

CAPITULUM X.

Iterum de communi murmure omnium Statuum terrarum suarum
adversus se.

Quin potius omnes, paene de omni statu et ordine,
passim contra principem murmurabant : nobiles,
quod ei ante Nussiam et in pluribus expeditionibus,
in maximis periculis, propriis etiam stipendiis mili-
tassent, quodque eos adverso tempore et hibernis
mensibus, in algore et glaciebus , imbribus atque ni-
vibus, victus necessarii inopiam diu in castris suis
tolerare coegisset, nulla ratione humanitatis habita,
ex quo plures fame et inedia extabuerant, vel variis
morbis magno numero consumpti fuerant3 quod etiam
indiscrete atque improvide eos saepius magnis objec-
tasset periculis , ex quo multos gladius hostilis attri-
verat3 caeteris autem, qui tale periculum effugere
potuissent, neque honor, neque commoda ulla pro-
venerant, imo et quamplures, vel venditis patrimo-
niis vel pignoratis, fuerant atque erant ad magnam
paupertatem devoluti, qui perantea locupletes exsti-
tissent.

Querebantur et ecclesiastici graviter quod a militi-
bus suis saepenumero bona, suis deputata usibus, et
potissime decimae et grangiae direptae atque in praedam

