LIBER PRIMUS. 1 1

suo insideret. Nihil nempe tantum in desiderio se ha-
bere asserebat, quantum ut populos regni ipsumque
regnum al) angariis et immanibus tributorum atque
exactionum oneribus, quibus ipsos esse [gravatos] cog-
noscebat, levare, etin pristinam atque antiquam liber-
tatem instaurare et restituere posset. Se quinquennio
prope in terris mansisse Burgundionum ducis, in quibus
tam magnifica: civitates et oppida tam opulenta, tam
honestae domus et omni genere suppellectilis tam de-
center instructae et ornatae, populique tanta libertate
gaudentes, tam honestis vestibus amicti et culti politi·
que forent, ut felicitatis atque libertatis quoddam
specimen cuncta quae illic viderentur, praetenderent3
nec ruinae quippe illic aut maceries destructae ullae
cernerentur; e diverso vero, cum primum regnum in-
gressus esset, ubique ruinas et dirutas macerias inve-
nisse3 squalentes vero agros atque incultos ‚ velut
desertum quoddam, intueri ubique posse3 sed et ho-
mines, tam viros quam mulieres, tam vultuum macie
quam detritorum et laceratorum indumentorum vili-
tate atque etiam prope nuditate, tantam ostentare
paupertatem atque inopiam, ut potius bonis nudati et
spoliati ac velut ex specu seu tetro aliquo carcere re-
center extracti, quam liberi aliqui populi existimandi
esse viderentur. Propterea se magno intrinsecus tactum
dolore, seque ex animo eisdem totique regno viscerose
compati aiebat, quod eos tantis obsitos malis tantis·
que miseriis et calamitatibus oppressos inveniret ;
pollicens operam, annisum atque conatum omnem se
praestiturum, quatenus, auxiliante Deo et miserante ‚
totum regnum universosque ejusdem accolas tantis
relevatos malis, et ab omnibus tributorum et vectiga-

