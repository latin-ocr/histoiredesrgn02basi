3³2 HISTOR1 ARUM LUDOVICI Xl

quantum apud eum, tum ex hoc , tum ex aliis multis
invaluerit atque patuerit, ex his , quae infra referemus,
luculentius apparebit.

Interea autem perseverabat Burgundionum dux
ante Nussiam. Sed cum imperator agnovisset F ranco-
rum regem e Picardia in Normanniam revertisse , fa-
maque eum minime lateret de magno apparatu classis
et armorum, quem Anglorum rex, uti diximus, in
Anglia faciebat, cujus trajectio et adventus ad littora
gallicana proximi futuri dietim nuntiabantur, pro-
clivior reddebatur ad pacem cum duce Burgundiae
conciliandam ‚ sciens quod ad serendum eidem duci
auxilium contra suos hostes hujusmodi expeditio et
classis anglicana parabantur, quae tanta tamque nu-
merosa et potens fama ferebatur, ut merito formida-
bilis cunctis hostibus esse videretur 3 conjiciens etiam,
si ipse Anglorum rex in Franciam trajecisset, tanta
impedimenta Francorum regi fore praestiturum, quod
ab eo contra Burgundionum ducem auxilia, quae ha-
biturum se considerat, minime habere posset. Parte
etiam ex alia, quoniam inter eumdem ducem et prae-
fatum Anglorum regem, sororium suum, condictum
erat quod⁷ quam primum ad gallicana littora appulis—
set, sibi deberet dux occurrere ei aliisque sibi foedera-
tis, quos in Francia, licet ob metum regis adhuc laten—
tes et occultos, habebat, solatia praebiturus‘, multum
desiderabat et affectabat ipse dux cum imperatore et
Germanis foedus percutere, ut honeste ac tuto ex Nus-
sia discedens, p1·a·fato Anglorum regi suisque aliis foe-
deratis, quae promiserat, observaret.

